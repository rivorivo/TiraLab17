    **Mitä olen tehnyt tällä viikolla?**
Tämä viikko oli erityisen mielenkiintoinen. Tein projektiin kansiorakenteen ja muokkasin lista-luokkien vastuita niin, että ne oikeastaan vain toimivat listana ja tallettavat ja palauttavat tuloksen tai kuvion. Ohjelman ydintoiminta on valmis, joten tehtävänäni oli vielä lisätä jotain kurssin kannalta olennaista. Käytin paljon aikaa turhaan ihmettelyyn ja uusien algoritmien ja apuluokkien kehittelyyn, mutta hylkäsin monta kertaa työn tulokset. Lopulta tajusin kurssin aikana saadun palautteen ja pajassa saadun kommentin perusteella vihdoin tehdä itse dynaamisen taaksepäin linkitetyn listan. Korvasin listan avulla kaikki valmiit yksiulotteiset taulukot ja sen käyttöönotto tuotti paljon muutoksia ja lisätyötä kaikkiin luokkiin, mutta teki työstäni mielekkään ja kurssin kannalta järkevän.
    **Miten ohjelma on edistynyt?**
Ohjelmointi on edennyt hyvin, kun sain uuden listarakenteen toteutettua. Linklist on oma luokkansa ja se tallettaa Alkio-luokan muodostamia alkioita, joilla on arvo ja viite edelliseen alkioon listassa. Listaa olen voinut käyttää moneen eri tarkoitukseen, jotka toteutin valmiilla listoilla ja taulukoilla. Ainoastaan Kuviolista-luokan tulokset- ja tulospalveluluokan alkutilat-taulukot ovat korvaamatta omatekoisella rakenteella.
    **Mitä opin tällä viikolla / tänään?**
Muistutin mieleeni Tira-kurssilta tutun linkitetyn listan toteutuksen ja opin tekemään sen javalla ja miten sitä käytetään.
    **Mikä jäi epäselväksi tai tuottanut vaikeuksia?**
Epäselväksi jäi, että miten toteutan suorituskykytestausta järkevästi. Myös kiire on tuottanut vaikeuksia.
    **Mitä teen seuraavaksi?**
Laitan testauksen kuntoon ja testaan, ettei ohjelmaan ole jäänyt mitään bugeja. Laitan kommentit kuntoon, kommenteista riippuen hion ehkä vielä rakenteen paremmaksi. Korvaan kuviolista-luokan tulosrakenteen omalla toteutuksella, mahdollisesti vielä toteuttamalla päätöspuun.
